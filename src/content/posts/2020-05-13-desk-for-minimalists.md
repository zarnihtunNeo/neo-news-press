---
template: blog-post
title: အပင်ကန်နည်းစနစ်သစ်တွေ ဖေါ်ထုတ်ခဲ့သူ Takashi Amano
slug: /takashi-amano
date: 2020-05-13 12:46
description: >-
  takashi amano အပင်ကန်

  Nature Aquarium လို့ခေါ်တဲ့ ဒီဇိုင်းအယူအဆနဲ့ နည်းစနစ်တွေကို အလှမွေးငါးကမ္ဘာထဲကို ယူဆောင်လာခဲ့တာအပြင် ဓာတ်ပုံပညာနဲ့ပါ ကမ္ဘာမှာ တွဲသိကြပါတယ်။ 
featuredImage: /assets/takashi-amano-aquascaping-ada-aquascapinglove-938x504.jpg
---
(၁၉၅၄) ခုနှစ်၊ ဇူလိုင်လ၊ (၁၈) ရက်နေ့မှာ ဂျပန်နိုင်ငံ၊ နိအိဂတ (Niigata) ပြည်နယ်မှာ Takashi Amano ကို မွေးဖွားခဲ့ပါတယ်။ သူ့ကိုတော့ Nature Aquarium လို့ခေါ်တဲ့ ဒီဇိုင်းအယူအဆနဲ့ နည်းစနစ်တွေကို အလှမွေးငါးကမ္ဘာထဲကို ယူဆောင်လာခဲ့တာအပြင် ဓာတ်ပုံပညာနဲ့ပါ ကမ္ဘာမှာ တွဲသိကြပါတယ်။

![](/assets/takashi-amano-planted-freshwater-tank-guru-dies-at-61-years-old.jpg "Nature Aquarium နှင့် Takashi Amano")

သူစပြီး အောင်မြင်မှုရရှိခဲ့တာကတော့ အားကစားနဲ့ပါ။ သူဟာ ဆုကြေးတွေအတော်များများရတဲ့ စက်ဘီးစီးအားကစားသမား တစ်ဦးဖြစ်ပါတယ်။ (၁၉၇၄) ခုနှစ်မှာ စတင်ပြီး စက်ဘီးအားကစားပြိုင်ပွဲတွေဝင်ခဲ့ကာ (၁၉၉၀) ခုနှစ်မှာတော့ အားကစားလောကကနေ အပြီးတိုင်အနားယူခဲ့ပါတယ်။ Amano ဟာ ပွဲစဥ်ပေါင်း (၁၀၇၈) ပွဲ ယှဥ်ပြိုင်ခဲ့ပြီး ဆုကြေးတွေ စတာလင်ပေါင် တစ်သန်းကျော်အထိ စုမိဆောင်းမိရှိခဲ့ပါတယ်။

အလှမွေးငါးကန်လေးတွေနဲ့ အပင်လေးတွေကို ချစ်မြတ်နိုးတတ်လာတာကတော့ သူ့မြီးကောင်ပေါက်အရွယ်လောက်ကနေ စတင်ခဲ့ပါတယ်။ သူ့ရဲ့ အားကစားဆုကြေးတွေရဲ့ အတော်များများကို အလှမွေးငါးကန်ပစ္စည်းတွေနဲ့ သူ့ရဲ့ နောက်ထပ်ဝါသနာတစ်ခုဖြစ်တဲ့ ဓာတ်ပုံပညာကို လိုက်စားရာမှာ သုံးခဲ့တာပါပဲ။

> ‘To know Mother Nature, is to love her smallest creations’
>
> TAKASHI AMANO

## CO2 ပုံပြင်

အလှမွေးအပင်ကန်လေးတွေရဲ့ ကမ္ဘာထဲမှာ ထူးခြားတဲ့ပြောင်းလဲမှုကြီးဖြစ်ခဲ့တာကတော့ (၁၉၇၇) ခုနှစ်မှာပါ။ အဲ့ဒီတုန်းက Amano က ဘားတစ်ခုထဲမှာ ထိုင်သောက်နေခဲ့တာပါ။ ခွက်ထဲက ပလုံစီတက်လာနေတာကို သူမြင်ပြီး ရုတ်တရက် ခေါင်းထဲ အတွေးတစ်ခု ဝင်သွားပါတယ်။ 

တကယ်က ဂတ်စ်ပါတဲ့ အအေးတွေ၊ ဘီယာတွေဆိုတာ အထဲမှာ CO2 ပျော်ဝင်နေအောင်ပြုလုပ်ထားတာပါ။ သောက်ရင် ပြင်းရှရှလေးနဲ့ ကောင်းတာပေါ့။ 

သူ့ အပင်ကန်တွေထဲကို CO2 ပါတဲ့ ကာဘွန်နိတ်သောက်ရေသန့်တွေ စမ်းထည့်ကြည့်ပါတော့တယ်။ အံ့သြစရာတွေ့ရှိမှု တစ်ခုပါပဲ။ မကြာခင်မှာပဲ အလင်းရောင်ရနေတဲ့ အပင်လေးတွေစီကနေ ပလုံစီပြီး ပူစီပေါင်းလေးတွေ တက်လာပါတယ်။ Amano တစ်ယောက် ဘာကို ရှာဖွေတွေ့ရှိသွားတာပါလဲ?![](https://i0.wp.com/www.aquamm.info/wp-content/uploads/2021/08/20200818_ada_review_12.jpg?resize=748%2C499&ssl=1)

အဲ့ဒီအချိန်ကာလတုန်းက လူတွေ သတိပြုမိခဲ့တာ တစ်ခုရှိပါတယ်။ အပင်ကန်အသစ်စစလုပ်ချင်းနဲ့ အပင်ကန်အဟောင်းတွေရဲ့ ကွာခြားချက်တစ်ခုမှာ ကန်အဟောင်းတွေထဲမှာ အပင်တွေဟာ ပိုပြီးလန်းဆန်းတောက်ပနေတယ်ဆိုတာပါပဲ။ တကယ်က ကန်အဟောင်းတွေမှာ အကျိုးပြုဘတ်တီးရီးယားတွေ ‌‌ပေါက်ဖွားနေပြီးသားဖြစ်တဲ့ အပြင် ထည့်သွင်းထားတဲ့ သစ်ဆွေးတုံး၊ မြေဆွေးတွေကနေလည်း Carbon တွေကို အခြားပုံတစ်နည်းနည်းနဲ့ ထုတ်လွှတ်ပေးနေတာကြောင့် အပင်တွေ သန်စွမ်းနေတာပါပဲ။ အပင်တွေရှင်သန်ဖို့၊ အစာချက်လုပ်ဖို့ CO2 ကို မရှိမဖြစ်လိုအပ်ပါတယ်။![](https://i1.wp.com/www.aquamm.info/wp-content/uploads/2021/08/20200818_ada_review_13.jpg?resize=748%2C499&ssl=1)

သူ့ရဲ့ ရှာဖွေတွေ့ရှိမှုကြာင့် အပင်ကန်လေးတွေဟာ ယခင်ကနဲ့ လုံးဝမတူတော့ပါဘူး။ တစ်ဆက်တည်းမှာပဲ CO2 ကို အပင်ကန်ဝါသနာရှင်တွေအတွက် ထိရောက်စွာ ကုန်ကျစားရိတ်၊ အလေအလွင့်နည်းနည်းနဲ့ ပေးရမယ့် နည်းလမ်းတွေကိုပါ ကိုယ်တိုင်စမ်းသပ်ပြီး ရှာဖွေဖေါ်ထုတ်ခဲ့ပါတယ်။ အဲ့ဒီအချိန်ကနေပြီး နောက်ထပ် (၁၅) နှစ်လောက်အထိကို စမ်းသပ်လိုက်၊ ငါးကန်အသစ်တွေထပ်ဆင်လိုက်၊ သူချစ်မြတ်နိုးတဲ့ ဓာတ်ပုံပညာနဲ့ ပုံတွေကို သဘာဝတောတောင်တွေထဲ လှည့်ရိုက်လိုက်လုပ်နေခဲ့တာပါ။

> ‘(Amano) is a portrait painter who uses an aquarium as his canvas’
>
> **DR. HERBERT R. AXELROD, 1992**

## ဓာတ်ပုံဆရာ Amano

(၁၉၉၁) မှာတော့ ဓာတ်ပုံလောကထဲက အောင်မြင်မှုတစ်ခုအဖြစ် JPS ဓာတ်ပုံပြိုင်ပွဲမှာ Takashi Amano ဟာ အနိုင်ရရှိခဲ့ပါတယ်။ (၁၉၉၂) ခုနှစ်မှာလည်း ထပ်မံပြီး Fujifilm Nature Photo Contest ပြိုင်ပွဲထဲမှာ  [‘Oniodori’](https://www.famousphotographers.net/bwg_gallery/takashi-amano) လို့ အမည်ရတဲ့ သဘာဝ Asian Wrasse ငါးရဲ့ ရေအောက်ပုံနဲ့ ဗိုလ်စွဲခဲ့ပါတယ်။

Amano ဟာ ဓာတ်ပုံပြပွဲတွေလည်း အများအပြားလုပ်ခဲ့ပါတယ်။ အမေဇုန်တောနက်ကြီးတွေထဲက မြစ်တွေ၊ ချောင်းတွေကြားထဲ သူရိုက်ကူးခဲ့တာတွေပါ။ သူ့ရဲ့ ထင်ရှားတဲ့ ပြပွဲတွေကို အောက်မှာ ဖေါ်ပြထားပါတယ်။ 

* Urin – Ujou, Japan, 1998
* Dare mo Shiranai Amazon, Japan, 2004
* The Rio Negro, Japan, 2004
* The Rio Negro, Japan, 2006
* Sozo no Genten Amazon, Japan, 2006
* Kusatsu – Amazon, Japan, 2006
* Sado – From bottom of the Sea to the Pristine Forest, Japan, 2007
* Daremo Shiranai Sado, Japan, 2007
* Daremo Shiranai Sado, Japan, 2008
* Sado – a Natural Treasure of Japan, Quatar, 2009
* Takashi Amano in India for Aquatika 2009, India, 2009
* Forests Underwater, Portugal, 2015

Amano ဟာ ဓာတ်ပုံ ဖလင်ခေတ်တွေတုန်းက Full Frame လို့ခေါ်တဲ့ ဓာတ်ပုံဆိုက်ကြီးတွေကို အလွန်နှစ်သက်သူပါ။ ဒါပေမယ့် သူ့ရဲ့ ရှုခင်းရှုကွက်တွေကို ရိုက်ဖို့ လုပ်ငန်းလိုအပ်ချက်နဲ့ ကိုက်တဲ့ ဖလင်ဆိုက်ကြီးတွေကို စျေးကွက်ထဲရှာမရပါဘူး။ ဒါနဲ့ပဲ သူဟာ Fujifilm ကုမ္ပဏီကို သူ့အတွက်ပဲ သီးသန့် ဖလင်ဆိုက်ကြီးတွေမှာသုံးရပါတော့တယ်။ အဲဒီခေတ်တုန်းက ဖလင်ဆိုက်ကြီးတွေဟာ 4×5 နဲ့ 8×10 ဆိုပြီး အကြီးဆုံးလာပါတယ်။ Amano အော်ဒါမှာပြီး Fujifilm ကုမ္ပဏီကို လုပ်ခိုင်းတာကတော့ 8×20 ဆိုက်အကြီးစားတွေပါ။ 

![](/assets/takashi-amano-aquascaping-ada-1024x539-1.jpg "Takashi Amano ကို သူ့ရဲ့ တောတောင်သဘာဝရှုခင်း ဓာတ်ပုံတွေနဲ့လည်း လူသိများကြပါတယ်။")

ဒစ်ဂျစ်တယ်ကင်မရာတွေအနေနဲ့က အဲ့ဒီခတ်မှာ ရှိခဲ့ပေမယ့် နည်းပညာက ခုခေတ်လို မတိုးတက်သေးပါဘူး။ ဖလင်ကင်မရာတွေကသာ တကယ့် သဘာဝအ‌ရောင်ကို အနီးစပ်ဆုံး တူညီအောင် ဆင့်ပွားပေးနိုင်တာပါ။ ခုခေတ် ဒစ်ဂျစ်တယ်ကင်မရာတွေကောင်းလာပေမယ့် ဖလင်ရဲ့ သဘာဝကို အနီးစပ်ဆုံးဆွဲယူပေးနိုင်တာကို မမီသေးပါဘူး။ ဘာလို့လဲဆိုတော့ အခြေခံနည်းပညာ ပင်မကိုက မတူလို့ပါ။ Amano ဟာ ဖလင်ကင်မရာတွေကိုပဲ သုံးခဲ့ပါတယ်။

![](/assets/takashi-amano-photography-aquascaping-1024x569-1.jpg "သဘာဝ ဓာတ်ပုံရိုက်ကွင်းထဲက Takashi Amano")

သူ့ရဲ့ ဓာတ်ပုံပညာအပေါ် ချစ်မြတ်နိုးမှုကပဲ သူ့ကို ကမ္ဘာအနှံ့ဆီကို ခေါ်ဆောင်သွားခဲ့ပါတယ်။ ဘော်နီယိုကျွန်းဆွယ်၊ အနောက်အာဖရိကနဲ့ အမေဇုန်တောထဲတွေမှာ ဓာတ်ပုံတွေရိုက်ကူးဖို့ သူ အဓိက လှုပ်ရှားခဲ့တာပါ။ သူ့ဓာတ်ပုံကိုတွေကို ဂျပန်နိုင်ငံကသာမက ကမ္ဘာကပါ နှစ်ခြိုက်အားပေးကြပါတယ်။ (၂၀၀၈) ခုနှစ် G8 အစည်းအဝေးတုန်းက ကမ္ဘာ့ခေါင်းဆောင်တွေ ဂျပန်နိုင်ငံ၊ တိုကျိုမြို့ကိုတက်ရောက်လာတဲ့ အခမ်းအနားတွေမှာ သူ့ဓာတ်ပုံတွေကို အများကြီး အသုံးပြုခံခဲ့ရပါတယ်။ 

## စာရေးဆရာ Amano

သူဟာ စာရေးဆရာတစ်ဦးလည်း ဖြစ်ပြီး အောက်ပါစာအုပ်တွေ ရေးသားခဲ့ပါတယ်။

* Glass no Naka no Daishizen, 1992
* Mizu – Shizen eno Kaiki, 1994
* Nature Aquarium World, 1994
* Pflanzenparadies unter Wasser, 1994
* Nature Aquarium World Book 2, 1996
* Nature Aquarium World Book 3, 1996
* De wonderlijke wereld onder water, 1996
* Faszinierendes Aquarium, 1996
* Le Nouveeau Monde des Plantes Aquatiques, 1996
* Aquarium Plant Paradises, 1997
* Amanos Naturaquarien, 1997
* Ihr Hobby-Naturaquarien, 1998
* Diskus im Naturaquarium, 1998
* Das Große Buch der Naturaquarien, 1998
* Les aquariums naturels d’Amano, 1998
* The Rio Negro, 2004
* Sado – To Pristine Forest From Bottom of Sea, 2007
* Sado – To Pristine Forest From Bottom of Sea “Revised and Enlarged Edition”, 2009
* Nature Aquarium: Complete Works 1985-2009, 2011

## Nature Aquarium ကို စတင်ခြင်း

အလှမွေးငါးကန်တွေထဲမှာ အပင်တွေကို စိုက်ပျိုးပုံနဲ့ ပတ်သက်ပြီး Takashi Amano က အကုန်နီးပါးပြောင်းလဲပစ်လိုက်ပါတယ်။ Wabi-sabi ဆိုတာ သဘာဝရဲ့ မပြည့်စုံမှုနဲ့ ပြောင်းလဲခြင်းတွေကို ကိုယ်စားပြုတဲ့ ဒီဇိုင်းအတွေးအခေါ်တစ်ခုပါ။ အဲ့ဒီ Wabi-sabi ဆိုတဲ့ ဂျပန်အတွေးအခေါ် အယူအဆတွေနဲ့ ဂျပန် Zen ရဲ့ အယူအဆတွေကိုပါ သူ့ဒီဇိုင်းထဲမှာ ထည့်သွင်းအသုံးပြုခဲ့တာပါ။ 

![](https://i0.wp.com/www.aquamm.info/wp-content/uploads/2021/08/takashi-amano-nature-aquarium-02-1024x640-1.jpg?resize=748%2C468&ssl=1)

Amano ရဲ့ များပြားလှတဲ့ Nature Aquarium တွေထဲမှ ကန်တစ်ကန်

ဒီလို ပေါင်းစပ်ပြီး ရရှိလာတဲ့ အပင်ကန်၊ ငါးကန် အယူအဆကို Nature Aquarium လို့ သူက အမည်ပေးလိုက်ပါတယ်။ သူ့ အဓိပ္ပာယ်ဖွင့်ဆိုချက်လည်း ရှိပါတယ်။ ဒီအတွေးအခေါ်ရဲ့ အဓိပ္ပာယ်ကတော့ ငါးတွေနဲ့ အပင်တွေဟာ သဘောသဘာဝအရလိုက်လျောညီတွေ ဖြစ်နေပြီးတော့ အချင်းချင်းအကျိုးပြုနေတဲ့ ဂေဟစနစ်တစ်ခု အဖြစ်ရှိနေရပါမယ် ဆိုတာပါပဲ။ 

## Amano ပုစွန် (Amano Shrimp)

ရေချိုငါးတွေ၊ အပင်တွေနဲ့ အလုပ်တွေရှုပ်နေခဲ့တဲ့ တစ်လျှောက်မှာပဲ Amano က နောက်ထပ်ထူးခြားတာတစ်ခုကို သတိပြုမိခဲ့ပါတယ်။ ဒါကတော့ ပုစွန်လေးတစ်မျိုးပါ။ ငါးကန်၊ အပင်ကန်ချစ်သူတွေ မကြာခဏကြုံရတဲ့ ပြဿနာကတော့ ရေညှိတွေပါပဲ။ အနုစိတ်ပုံဖေါ်ထားတဲ့ ကန်သေးသေးလေးတွေဆိုရင် ရေညှိတွေကို ဖယ်ရတာ အတော်လေး ကို လက်ဝင်ပါတယ်။ 

သူတွေ့ရှိခဲ့တာကတော့ ဂျပန်က ရေချိုပုစွန်မျိုးစိတ်တစ်ခုက အပင်ကန်တွေထဲမှာ အခြားပုစွန်တွေမစားတဲ့ ရေညှိတွေကို အားပြုပြီး စားပစ်တဲ့အပြင် ပမာဏအားဖြင့်လည်း အတော်များများစားသုံးပစ်တယ်ဆိုတာကို တွေ့ရှိခဲ့တာပါ။ ဒီလိုနဲ့ ပုစွန်အကောင်ရေ ထောင်နဲ့ချီပြီးတော့ လိုချင်တယ်ဆိုပြီး သူ့ဆီငါးသွင်းနေတဲ့ သူတွေဆီကို မှာလိုက်ပါတော့တယ်။ 

![](https://i0.wp.com/www.aquamm.info/wp-content/uploads/2021/08/amano-shrimp-aquascaping-takashi-amano.jpg?resize=748%2C453&ssl=1)

Amano ကိုအစွဲပြုပြီးမှည့်ခေါ်ထားတဲ့ Amano ပုစွန်ကို တွေ့ရစဥ် 

အဲ့ဒီပုစွန်အမည်ကို သိပ္ပံအမည်နဲ့ Caridina multidentata (ယခင်အမည်ဟောင်း Caridina japonica) လို့ခေါ် ပါတယ်။ နောက်ပိုင်းမှာတော့ Amano ကို ဂုဏ်ပြုပြီး Amano ပုစွန်ရယ်လို့ အတိုကောက်နာမည်ပေးပြီး အလှမွေးငါးကန်၊ အပင်ကန်လောကမှာ ခေါ်ဝေါ်ခဲ့ကြတာ ယနေ့အထိပါပဲ။ အခြား ကမ္ဘာအရပ်ရပ်က Aquascaper တွေပါ ဒီအကြောင်းကို သိရှိသွားခဲ့ကြပြီး Amano ပုစွန်တွေကို အပင်ကန်တွေထဲ ထည့်သွင်းလာကြတာကြောင့် Amano ပုစွန်ကို ယခုအခါ လွယ်လင့်တကူ ဝယ်ယူနိုင်ကြနေပါပြီ။ 

Amano ပုစွန်ကို Aquascaper တွေက အလွန်နှစ်သက်ကြပါတယ်။ အေးဆေးတဲ့ သဘောသဘာဝရှိပြီး သူ့အလုပ်ဖြစ်တဲ့ ရေညှိစားတဲ့ အလုပ်ကိုပဲ တစိုက်မတ်မတ်လုပ်တဲ့အပြင် အကောင်အရွယ်အစားသေးငယ်တဲ့အတွက်ကြောင့် ချောင်ကြိုချောင်ကြားပါမကျန် ရေညှိဝင်ရှင်းပေးနိုင်လို့ပါပဲ။

## ADA နဲ့ Amano

နောက်ထပ် ထင်ရှားတဲ့ Amano ရဲ့ မှတ်တိုင်တစ်ခုကတော့ (၁၉၈၂) ခုနှစ်မှာ သူတည်ထောင်ခဲ့တဲ့ Aqua Design Amano Co., Ltd. (ADA) ပါ။

![](https://i2.wp.com/www.aquamm.info/wp-content/uploads/2021/08/ada-logo-takashi-amano-aquascaping-1024x195-1.png?resize=748%2C142&ssl=1)

Amano တည်ထောင်ခဲ့တဲ့ ADA ရဲ့ ကုန်အမှတ်တံဆိပ်

အဲဒီဂျပန်ကုမ္ပဏီက ထုတ်လုပ်တဲ့ အပင်ကန်၊ ငါးကန်သုံး ပစ္စည်းတွေဟာ အတော်လည်း လက်ရာသေသပ်သလို စျေးလည်း ခေါင်ခိုက်နေတာပါပဲ။ ဒါပေမယ့် ကမ္ဘာမှာ အတော်လေး ရောင်းကောင်းပါတယ်။

## ဂန္ထဝင်လက်ရာ Lisbon Nature Aquarium

![](https://i0.wp.com/www.aquamm.info/wp-content/uploads/2021/08/banner.jpg?resize=748%2C299&ssl=1)

(၂၀၁၃) ခုနှစ်မှာ ပေါ်တူဂီမှာရှိတဲ့ **[Oceanario de Lisboa](https://www.oceanario.pt/en)** ကနေပြီး Amano ကို ဖိတ်ခေါ်ခဲ့ပါတယ်။ အဲ့ဒီငါးပြတိုက်ဟာဆိုရင် ဥရောပမှာ ဂုဏ်သတင်းအလွန်ကြီးတဲ့ အထဲ ပါဝင်ပါတယ်။ စိန်ခေါ်မှုတွေတော့ ရှိပါတယ်။ ဒါကဘာလဲဆိုရင် တစ်ပတ်အတွင်း ကမ္ဘာ့အကြီးဆုံး ရေချိုငါးကန်တစ်ခုကို လှလှပပဖြစ်အောင်၊ တည်ငြိမ်အောင် ဆင်ပေးရမှာပါ။

![](https://i0.wp.com/www.aquamm.info/wp-content/uploads/2021/08/lisbon-nature-aquarium-takashi-amano-1024x486-1.jpg?resize=748%2C355&ssl=1)

[Lisbon Nature Aquarium](https://www.adana.co.jp/en/lisbon/) ပုံကြမ်း

Amano က ဒီပရောဂျက်ကို လက်ခံလိုက်ပါတယ်။ ပြီးတော့ သူစပြီး မနေမနား ကြိုတင်ပြင်ဆင်ပါတော့တယ်။ သူ့လက်အောက်က ကုမ္ပဏီဝန်ထမ်းတွေအပြင် သူလေ့ကျင့်ပေးထားတဲ့ သူတွေဆီကလည်း အကူအညီတွေ အများကြီးရယူခဲ့ပါတယ်။

![](https://i0.wp.com/www.aquamm.info/wp-content/uploads/2021/08/pic06.jpg?resize=748%2C299&ssl=1)

(၂၀၁၅) ခုနှစ် ဧပြီလ (၂၁) ရက်နေ့မှာ Amano ဆင်ပေးတဲ့ ငါးကန်ကို အများပြည်သူကို ဖွင့်ပွဲနဲ့တကွ ဖွင့်လှစ်ပြသခဲ့ပါတယ်။ ဝေဖန်သူတွေကတော့ Nature Aquarium ဟာ ဂန္ထဝင်လက်ရာပဲလို့ မှတ်ချက်ပေးကြပါတယ်။ Amano ရဲ့ ရေနဲ့ အပင်တွေ၊ ငါးပုစွန်တွေအကြောင်းကို ဘယ်လောက် နားလည်သလဲဆိုတာကို စမ်းသပ်လိုက်တဲ့ ပွဲတစ်ခုဆိုလည်း မမှားပါဘူး။ 

PREVIOUS

![](https://i0.wp.com/www.aquamm.info/wp-content/uploads/2019/04/g_16.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_02.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_05.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_10.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/pic03.jpg?resize=748%2C561&ssl=1)

![](https://i2.wp.com/www.aquamm.info/wp-content/uploads/2019/04/g_15.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/g_04.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_08.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_13.jpg?resize=740%2C452&ssl=1)

![](https://i1.wp.com/www.aquamm.info/wp-content/uploads/2019/04/g_06.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_03.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/iwa.jpg?resize=748%2C389&ssl=1)

![](https://i2.wp.com/www.aquamm.info/wp-content/uploads/2019/04/g_14.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_16.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_02.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_05.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_10.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/pic03.jpg?resize=748%2C561&ssl=1)

![](https://i2.wp.com/www.aquamm.info/wp-content/uploads/2019/04/g_15.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/g_04.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_08.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_13.jpg?resize=740%2C452&ssl=1)

![](https://i1.wp.com/www.aquamm.info/wp-content/uploads/2019/04/g_06.jpg?resize=500%2C300&ssl=1)

![](https://i1.wp.com/www.aquamm.info/wp-content/uploads/2019/04/g_03.jpg?resize=500%2C300&ssl=1)

![](https://i2.wp.com/www.aquamm.info/wp-content/uploads/2019/04/iwa.jpg?resize=748%2C389&ssl=1)

![](https://i2.wp.com/www.aquamm.info/wp-content/uploads/2019/04/g_14.jpg?resize=500%2C300&ssl=1)

![](https://i0.wp.com/www.aquamm.info/wp-content/uploads/2019/04/g_16.jpg?resize=500%2C300&ssl=1)

ပြကွက်တွေကတော့ ရှင်းပါတယ်။ တကယ့်သဘာဝ အမေဇုန်တောထဲကလိုမျိုး ဖြစ်အောင် ဖန်တီးယူရတဲ့အပြင် လူတွေရဲ့ မျက်လုံးပသာဒ အတွက်ပါ စဥ်းစားယူရတာပါ။ အပင်တွေ၊ သက်ရှိတွေပါ အများကြီး ထည့်သွင်းရတာမို့ အချင်းချင်းသဟာဇာတဖြစ်ဖို့နဲ့ ရေရှည်တည်တံ့ဖို့ကလည်း စိန်ခေါ်ချက်တစ်ခုပါပဲ။

`<iframe width="1366" height="625" src="https://www.youtube.com/embed/XOXaaIG4wew" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>`

``[The World’s Largest NA Project: Special Edition](https://www.youtube.com/embed/XOXaaIG4wew?feature=oembed)

*Lisbon Nature Aquarium ဗီဒီယို*

ကန်က U ပုံစံဖြစ်ပြီး အောက်မှာ ကန်ရဲ့ အချက်အလက်တွေကို ဖေါ် ပြထားပါတယ်။

* 40m long
* 2.5m deep
* 1.5m water depth
* 160,000 litre/160t
* 4 tonnes of sand
* 25 tonnes of volcanic rock
* 8 tonnes of aquasoil
* 2 tonnes of wooden branches, including 78 giant pieces of driftwood
* More than 46 species of plant
* 10,000 tropical fish of 40 different species

![](https://i0.wp.com/www.aquamm.info/wp-content/uploads/2021/08/takashi-amano-nature-aquarium-lisbon-portugal-1024x614-1.jpg?resize=748%2C449&ssl=1)

> *“I expressed a miniature global environment in this massive aquascape by incorporating underwater views and biodiversity I have encountered in tropical rainforests in the world into this grand work … It would be my greatest pleasure if more people could have hearts to value nature through this aquascape.”*
>
> **TAKASHI AMANO**

![](https://i1.wp.com/www.aquamm.info/wp-content/uploads/2021/08/g_13.jpg?resize=740%2C452&ssl=1)

Lisbon Nature Aquarium ကိုပြုလုပ်ရာတွင် ကွပ်ကဲနေသည့် Amano

## Amano ရဲ့ မှတ်တိုင်များ

အဆုတ်ရောင်ရောဂါကို ခံစားခဲ့ရတဲ့ Takashi Amano ဟာ (၂၀၁၅) ခုနှစ်၊ အသက် (၆၁) နှစ်အရွယ်မှာ အဲဒီရောဂါနဲ့ပဲ ဆုံးပါးခဲ့ရပါတယ်။ သူ့ရဲ့ ဓာတ်ပုံပညာနဲ့ အပင်ကန်တွေရဲ့ ဒီဇိုင်းတွေဟာ ကမ္ဘာ့ အပင်ကန်၊ ငါးကန်ဝါသနာရှင်တွေအကြားမှာ တွေးခေါ်မှုအချို့ကို ပြောင်းပြန်လှန်ပစ်ခဲပြီး ဒီဇိုင်းအသစ်များစွာနဲ့ ယူဆချက်အသစ်တွေကိုပါ ဖြစ်ထွန်းစေခဲ့ပါတယ်။ 

![](https://i2.wp.com/www.aquamm.info/wp-content/uploads/2019/04/sage-of-aquariums.png?resize=661%2C441&ssl=1)

Takashi Amano

ဂျပန်နိုင်ငံရဲ့ ထူးခြားတဲ့ ဒီဇိုင်းတွေးခေါ်မှုတွေဖြစ်တဲ့ Wabi-sabi နဲ့ Zen ကျောက်တုံးစီပုံတွေဟာ ခုထက်ထိ ဝါသနာရှင်တွေအကြားမှာ ရေပန်းစားနေဆဲဖြစ်ပါတယ်။ ရိုးရှင်းလွန်းလို့ ဒါဟာ ဒီဇိုင်းတစ်ခု၊ စီစဥ်ထားမှု တစ်ခုမဟုတ်ပါဘူးလို့တောင် အငြင်းပွားရတဲ့ Iwagumi နဲ့ Wabi-kusa ဆိုတဲ့ အတွေးအခေါ်တွေဟာလည်း Amano ရဲ့ အားထုတ်မှုတွေကြောင့် ကမ္ဘာပေါ်မှာ ပြန့်ပွားရေပန်းစားနေပါပြီ။ 

တကယ်တော့ Nature Aquarium ဆိုတာမျိုးကို သူမလုပ်ခင်တုန်းက လုပ်ပြခဲ့တဲ့သူမရှိပါဘူး။ 

သူ့ မှတ်တိုင်တွေထဲမှာ ဒီဇိုင်းတစ်ခုတည်းကြောင့်၊ နည်းစနစ်တစ်ခုတည်းကြောင့်လို့ ပြောရင်တော့ လုံလောက်ဦးမှာ မဟုတ်ပါဘူး။ သူမိတ်ဆက်ပေးခဲ့တဲ့ သူ့ဒီဇိုင်းတွေနဲ့လိုက်ဖက်မယ့် အပင်တွေကို တွဲအသုံးပြုခဲ့နည်းစနစ်တွေကိုပါ ထပ်လောင်းထည့်တွက်ဖို့ လိုပါလိမ့်မယ်။ ဥပမာ Riccia၊ Glossostigma နဲ့  Hemianthus အပင်မျိုးစိတ်တွေကို သူပေါပေါများများ ထည့်သွင်းအသုံးပြုခဲ့တာပါ။ ခုတော့ အလွန်‌ရေပန်းစားနေပါပြီ။

ကမ္ဘာ့ အပင်ကန်၊ ငါးကန်လောကမှာတော့ သူကို ဂုရုကြီးအဖြစ် တင်စားကြပါတယ်။ Master ဒါမှမဟုတ် Sensei လို့ ချစ်စနိုးနဲ့ ခေါ်ဝေါ်သုံးစွဲကြပါတယ်။

> *“Takashi Amano is almost single-handedly the reason I dearly love my work and hobby so much. I vividly remember the first moment I saw his work in Nature Aquarium World Book One and it was like an epiphany for me. I knew that’s what I wanted to achieve and it triggered my incredible journey into the world of aquascaping.*\
> *He changed my perception on aquariums, from glass boxes that keep fish, to works of art. I cannot thank him enough for the inspiration and joy he has helped bring into my life. I am so very sad that I never got to meet him and thank him in person.*\
> *The world has lost a brilliant artist but his work lives on through the countless aquascapers he has inspired.”*
>
> **UK AQUASCAPER, GEORGE FARMER**

![](https://i0.wp.com/www.aquamm.info/wp-content/uploads/2021/08/takashi-amano-nature-aquarium-01-1024x640-1.jpg?resize=748%2C468&ssl=1)

Amano ရဲ့ လက်ရာ Nature ကန်တစ်ခု

> “They are so beautiful that they border on perfection, yet so simple and natural that you almost think that you are looking at some undisturbed pond out in the middle of a forest.”
>
> **DABNEY, OKEANOS AQUASCAPING**

![](https://i0.wp.com/www.aquamm.info/wp-content/uploads/2021/08/6DXaKmcbS681nndYtMycRKtrGbhb0nDN5YYWk1oLpnw.png?resize=748%2C508&ssl=1)

Takashi Amano ရဲ့ ပုံဟောင်းတစ်ပုံ

အနုပညာဟာ ပုံပြင်တစ်ပုဒ်ဖြစ်ကောင်းဖြစ်ပါလိမ့်မယ်။ Amano ဖန်တီးခဲ့တဲ့ အနုပညာကိုတော့ သူ့ရဲ့ Nature Aquarium ကနေတစ်ဆင့် ဝင်ကြည့်မိရင် မဆုံးတဲ့ ဇာတ်လမ်းရှည်ကြီးတစ်ခုထဲရောက်နေသလို နစ်မြောသွားပါလိမ့်မယ်။

<!--EndFragment-->